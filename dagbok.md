**13. September**
Vi ble enige om å arbeide sammen på hovedprosjektet.


**16. September**
Eskil la fram muligheten om at hans tidligere arbeidsplass Huddly muligens kunne vært interessert i å komme med et oppdrag.


**13. Oktober**
Vi gjennomførte et møtet med Huddly, hvor vi kort ble litt kjent og de framla tre forslag for mulig prosjekter.


**20. Oktober**
Vi møttes for å diskutere litt og ble i all hovedsak enige at den beste kandidaten av de tre forslagene var gestur gjenkjenning. Her skrev vi også og leverte inn statusrapporten.


**27. Oktober**
Vi gjennomførte enda et møte med Huddly, hvor de la fram en beskrivelse av prosjektet vi valgte - gestur gjenkjenning. Vi snakket også kort om tekniske krav til feks. programmeringsspråk og eventuelle verktøy vi må ta i bruk.

**10. November**
Vi mottok ytterlig infromasjon samt en del tekniske krav til prosjektet, dette ble ført inn i prosjektskissen og levert inn.

**6. Januar**
Vi kontaktet interne og eksterne veiledere for å få til videomøter. Videre utforsket vi open-source-løsninger på lignende problem, samt potensielle platformer til utvikling og maskinlæring.

**7. Januar**
Videomøte med intern veileder Jianhua Zhang. Vi gikk gjennom hva som forventes av en bacheloroppgave og generelle tips til problemet vi prøvde å løse. En mer presis problemstilling ble etterlyst for forrapporten.

**8. Januar**
Inntil vi får satt et møte med Huddly bruker vi tid på å utforske allerede eksisterende løsninger. På dette punktet så mediapipe ut som et interessant alternativ.

**12. Januar**
Hadde et møte med veiledere, både intern og eksterne. Vi diskuterte litt rundt rammene for prosjektet, samt så litt på det vi hadde fått til så langt ved bruk av googles mediapipe bibliotek. Et nytt møte ble planlagt der vi skulle gå gjennom mer i detalj workflow, tilgjengelige ressurser, og lignende.

**22. Januar**
Denne uken hadde vi et møte med Huddly hvor vi sammen fikk planlagt rammene og målene for prosjektet i mer detalj. Det ble tydelig at vi hadde misforstått oppgaven litt og fokusert vel mye på bruken av maskinlæring i praksis. Det var tydelig at Huddly ønsket at vi i større grad skulle utvikle en modell på egenhånd, og dokumentere denne prosessen. Alt i alt var møtet givende og vi fikk finalisert alt vi trengte for forprosjektrapport og NDAer. Vi fikk også tips til hvordan vi skulle komme i gang med arbeidet: Første mål var å lage en maskinlæringsmodell som kunne detektere hender (object detection).
