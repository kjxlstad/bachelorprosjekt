## Statusrapport gruppe 15
**Eskil Gaare Høstad, s331380**
**Jonathan Kjølstad, s321399**

Vi bestemte oss for å forme en gruppe sammen i midten av september, da vi begge har interesser i bl.a. maskinlæring og bildeprosessering. 

Eskil hadde i år en sommerjobb hos firmaet Huddly, og vi fikset oss derfor et møte med dem tirsdag 13. Oktober. Dette møtet var svært givende, og vi fikk presentert tre mulige prosjekt vi kunne jobbe med. Disse ligger vedlagt.

Etter å ha fått litt ekstra input om de mulige prosjektene lener vi per nå mot det som har med gjenkjenning av gesturer (altså f.eks. å gjenkjenne opprekking av hånd gjennom maskinlæring). Dette blir nok bestemt ganske snart, og vi satser da på å få en tydeligere beskrivelse av prosjektet.

Angående størrelsen på gruppen er vi per nå kun to stykker. Vi er åpne for å være flere, men det konkrete prosjektet vårt vil omhandle maskinlæring. For å kunne bidra til dette mener vi det er nødvendig å ha noe bakgrunn i matematikk og statistikk. Noe bakgrunn i maskinlæring er også veldig greit å ha, og begge oss gruppemedlemmer tar i dette semesteret fag relatert til dette (Intro til kunstig intelligens og anvendt kunstig intelligens & data science prosjekt). Det er derfor mest interessant å samarbeide med andre dataingeniørstudenter med interesse / litt bakgrunn i AI-feltet. Foreløpig er vi derfor fornøyd med gruppestørrelsen.
